# NVDA Unmute (Автоувімкнення звуку Windows)

* Автор: Олександр Грищенко
* Версія: 1.3
* Завантажити [стабільну версію][1]
* Завантажити [версію в розробці][2]

Цей додаток перевіряє стан аудіосистеми Windows під час запуску NVDA. І, якщо виявляється, що звук вимкнений або дуже приглушений, - додаток примусово вмикає його.
Також додаток перевіряє стан синтезатора мовлення. Якщо виникли проблеми з його ініціалізацією, виконуються спроби запуску синтезатора, який вказаний в налаштуваннях NVDA.
Додаткова функція - можливість регулювання рівня гучності звуку основного аудіопристрою та окремо для кожного запущеного процесу за допомогою зручних комбінацій клавіш.

## Діалогове вікно налаштувань додатку
В діалоговому вікні налаштувань додатку доступні такі параметри:

1. Перший слайдер в діалоговому вікні налаштувань додатку дозволяє вказати рівень гучності звуку Windows який буде встановлено при запуску NVDA, якщо попередньо звук був вимкнений або його рівень був занадто низький.

2. Мінімальний рівень гучності Windows, при якому буде застосовуватись процедура збільшення звуку. Цей слайдер дозволяє налаштувати рівень чутливості додатку.
Якщо рівень гучності знизиться до меншого ніж вказане тут значення, то при наступному запуску NVDA гучність буде збільшена.
Інакше, якщо рівень гучності залишиться вищим ніж вказане тут значення, то при перезапуску NVDA його рівень змінюватись не буде.
І, звичайно, якщо звук раніше було вимкнено, при перезапуску додаток все-одно увімкне його в будь-якому випадку.

3. Наступний прапорець дозволяє увімкнути повторну ініціалізацію драйвера голосового синтезатора.
Ця процедура буде запускатись лише у тому випадку, коли при старті NVDA буде виявлено, що драйвер синтезатора голосу не був ініціалізований.

4. В цьому полі можна вказати кількість спроб повторної ініціалізації драйвера. Спроби виконуються циклічно з інтервалом в 1 секунду. Значення 0 означає, що спроби будуть виконуватись безкінечно аж до успішного завершення процедури.

5. Наступний прапорець вмикає або вимикає відтворення стартового звуку при успішному виконанні операції.

## Регулювання гучності звуку
Цей додаток дає можливість регулювати рівень гучності звуку основного аудіо-пристрою Windows та окремо для кожної запущеної в даний момент програми.
Для цього використовуються сполучення клавіш NVDA+Windows+ клавіші керування курсором. Функція працює аналогічно колу налаштувань NVDA.
Щоб обрати пристрій або програму використовуйте стрілки вліво та вправо. Після цього використовуйте стрілки вгору та вниз, щоб відрегулювати рівень гучності обраного джерела звуку.
Якщо для певної програми зменшити гучність до нуля і ще раз натиснути стрілку вниз - це джерело звуку буде вимкнуте.

Примітка: Список джерел звуку динамічно змінюється і залежить від запущених в даний момент програм.

## Журнал змін

### Версія 1.3
* додана можливість керувати рівнем гучності звуку основного аудіо-пристрою та окремо для кожної запущеної програми;
* оновлено переклад на в'єтнамську мову (подяка Dang Manh Cuong);
* додано переклад на турецьку мову (подяка Cagri Dogan);
* додано переклад на італійську мову (подяка Christianlm);
* додано переклад на китайську мову (подяка Cary Rowen);
* додано переклад на польську мову (подяка Stefan Banita);
* оновлено переклад українською мовою;
* оновлено довідку ReadMe.

### Версія 1.2
* переведено на використання **Core Audio Windows API** замість **Windows Sound Manager**;
* додано відтворення звуку під час запуску, коли аудіо успішно увімкнено додатком.

### Версія 1.1
* додане діалогове вікно з налаштуваннями додатку;
* оновлений переклад українською мовою.

### Версія 1.0.1
* Виконує неодноразові спроби увімкнути драйвер синтезатора у разі його невдалої ініціалізації;
* Додано переклад на в'єтнамську мову (подяка Dang Manh Cuong);
* перекладено українською.

### Версія 1.0. Особливості реалізації
В роботі додаток використовує сторонній модуль Windows Sound Manager.

## внесення змін в NVDA Unmute
Ви можете клонувати цей репозиторій, щоб внести зміни до NVDA Unmute.

### Додаткові залежності
Наступні модулі можна встановити за допомогою pip:
- markdown
- scons
- python-gettext

### Підготовка додатку для розповсюдження
1. Відкрийте командний рядок, перейдіть до кореневого каталогу цього репозиторія.
2. Запустіть на виконання команду **scons**. Якщо не виникло помилок, згенерований додаток розміщується в поточному каталозі.

[1]: 
[2]: 
